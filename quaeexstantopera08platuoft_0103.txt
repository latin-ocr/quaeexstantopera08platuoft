EUTHYPHRO.' 95

So. Itaque aut antea non recte concedebamus, aut,
si §unc recte , nunc non vere statuimus.

Eu. Sic videtur.

(So. Ergo ab initio rursus nobis considerandum
est quid sit pium3 neque enim, priusquam didicero,
mea certe voluntate ignavum me exhibebo. at ne me
despexeris, sed omni modo animum intende, ut quam
maxime nunc verum doceas. nosti enim illud, si quis-
quam , neque es dimittendus , quasi alter Proteus , an·-
tequam dixeris. nam nisi plane nosses piuin et impium,
haud sane sustinuisses propter hominem mercenarium
senem eundemque patrem caedis accusare, sed et deos
timens refugisses periculum, ne id non recte faceres,
et hominum pudore ab eo revocatus esses. nunc autem·
certum scio te accurate tibi videri cognoscere pium at-
que impium. quare dic, mi optime Euthyphro , nec ce-
les quid putes id esse.

Ειι. Alias, mi Socrates3 nunc enim aliquo pro·
pero, et tempus mihi est hinc abire.

So. Quid agis, amice! ex magna me spe deturba-
tum relinquis, qua tenebar fore ut abs te pia atque im-
pia edoctus a Meliti accusatione liberarer, ostendendo
ei me nunc rerum divinarum ab Euthyphrone scientem
esse factum, neque iam prae ignorantia de his rebus
perperam sentire et quicquam novare, atque etiam ref
liquam vitam melius me esse victurum.

